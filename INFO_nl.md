Met behulp van de iProtect Target Connector koppel je iProtect via de Identity & Access Management (IAM)-oplossing HelloID van Tools4ever als doelsysteem aan je bronsystemen. Deze koppeling automatiseert het beheer van zowel personen, medewerkers, keycards als kentekens. In dit artikel lees je meer over deze connector, de mogelijkheden en voordelen.

## Wat is iProtect?

Bij beveiliging denk je in het huidige digitale tijdperk al snel aan digitale beveiliging. De fysieke beveiliging van je bedrijf blijft echter van belang. iProtect is Security Management-software ontwikkeld door TKH Security en ondersteunt je op dit vlak. De oplossing integreert en combineert meerdere beveiligingsdisciplines, waaronder toegangscontrole, videomanagement, inbraakdetectie en identificatie via intercom. iProtect ondersteunt onder meer het controleren van de identiteit van aanwezigen met behulp van kaartlezers, maar ook het opzetten van bewaakte tours door het bedrijf. Denk daarnaast aan het autoriseren van gebruikers voor specifieke ruimtes.

## Waarom is iProtect koppeling handig? 

Om medewerkers toegang te geven tot de ruimtes waartoe zij bevoegd zijn is het nodig iProtect hierop in te richten. Bijvoorbeeld door het registeren van het kenteken van een medewerker voor toegang tot het bedrijfsterrein, of door het inregelen van key cards voor toegang tot specifieke bedrijfsruimtes. HelloID koppelt iProtect als doelsysteem aan je bronsystemen. Prettig, want hierdoor heb je naar dit proces geen omkijken en weet je zeker dat medewerkers altijd toegang krijgen tot de ruimtes waartoe zij bevoegd zijn. Op basis van brondata koppelt HelloID in iProtect de keycard van een medewerker aan de juiste keygroup. Wijzigen gegevens in je bronsysteem? Dan merkt HelloID deze veranderingen op en past iProtect automatisch hierop aan. 
De iProtect connector maakt koppelingen met een scala aan veelvoorkomende systemen mogelijk. Voorbeelden zijn:
*	Active Directory
*	AFAS

## Hoe HelloID integreert met iProtect
De beveiliging van je organisatie is van cruciaal belang, maar mag de productiviteit van je personeel uiteraard niet in de weg staan. Het is dan ook van belang dat werknemers altijd toegang hebben tot de ruimtes en locaties waar zij moeten zijn voor hun werk. Ook indien er wijzigingen plaatsvinden in je personeelsbestand. Dankzij onze koppeling met iProtect geeft HelloID je deze zekerheid. Uitwisseling van gegevens gebeurt via een XMLSQL interface over HTTPS. HelloID kan gegevens aanpassen via de Java Database Connectivity (JDBC) API. Voor de connector is een on-premises HelloID agent nodig in verband met IP whitelisting en restricties. 

**Werknemers zijn op een nieuwe locatie direct productief**
Gaat een werknemer op een nieuwe locatie aan de slag? Dan wil je dat hij of zij hier direct productief kan zijn. Een belangrijke voorwaarde is dat iProtect de werknemer direct op de eerste werkdag op de nieuwe locatie herkent en de juiste fysieke toegang geeft. De koppeling met HelloID maakt dit mogelijk en zorgt dat iProtect automatisch meebeweegt met wijzigingen in je HR-systeem. 

**Toegang van voormalig medewerkers effectief blokkeren**
Je wilt nauwlettend beheren wie fysieke toegang heeft tot je bedrijfslocaties. Ook het intrekken van toegangsrechten speelt daarbij een cruciale rol. Vertrekt een werknemer bijvoorbeeld bij je organisatie? Dan wil je zeker stellen dat deze medewerker geen toegang meer heeft tot je fysieke locaties en toegangsrechten tijdig intrekken. Dankzij de koppeling met HelloID heb je naar dit proces geen omkijken. 

## HelloID voor iProtect helpt je met

* **Het realiseren van een tijdbesparing:** Het beheren van fysieke toegangsrechten kost dankzij de koppeling tussen HelloID en iProtect aanzienlijk minder tijd, zodat jouw professionals zich kunnen richten op taken die meer toegevoegde waarde bieden. 

* **Wijzigingen in je HR-systeem automatisch doorzetten naar iProtect:** HelloID fungeert als bemiddelaar tussen je bronsystemen zoals een HR-systeem en doelsystemen als iProtect. Het zet alle relevante informatie en wijzigingen automatisch door naar iProtect.

* **Security- & access-systemen volledig up-to-date houden:** Dankzij de koppeling weet je zeker dat je security- & access-systemen altijd gebruik maken van de meest actuele informatie. Zij baseren zich hierbij op je HR-systeem, dat als single point of truth fungeert. 

* **Foutloos accountbeheer:** De koppeling zorgt dat je procedures altijd naleeft, zodat je zeker weet dat je nooit meer een stap overslaat in het proces. HelloID legt alle gebruikers- en autorisatie-gerelateerde activiteiten vast in een logbestand, zodat je altijd kan aantonen dat je aan de geldende compliance-eisen voldoet.

## iProtect via HelloID koppelen met bron- en doelsystemen
Met behulp van HelloID kan je diverse andere systemen met iProtect koppelen. Deze integraties maken het beheer van je fysieke beveiliging een stuk eenvoudiger, en helpen je tegelijkertijd met het minimaliseren van de impact op de productiviteit van medewerkers. Enkele voorbeelden van veelvoorkomende integraties zijn:

* **AFAS – iProtect koppeling:** De AFAS - iProtect koppeling verbetert de samenwerking tussen HR en IT door via HelloID iProtect aan AFAS te koppelen. HelloID kan hierdoor onder meer bij indiensttreding automatisch een persoon en medewerker aanmaken in iProtect, en de bijbehorende iProtect keycard of het kenteken van de gebruiker koppelen. De koppeling zorgt zo voor een soepel en efficiënt proces. 

* **Active Directory– iProtect koppeling:** De Active Directory - iProtect koppeling zorgt dat HelloID mutaties in Active Directory direct opmerkt en op consistente wijze automatisch verwerkt in iProtect. Denk hierbij aan de indiensttreding van een nieuwe medewerker, maar ook aan het aflopen van een dienstverband. Dankzij HelloID heb je geen omkijken naar dit proces en weet je zeker dat iProtect altijd up-to-date en in lijn is met je bronsysteem.

HelloID ondersteunt meer dan 200 connectoren en biedt dan ook een uitgebreid scala aan integratiemogelijkheden tussen iProtect en andere bron- en doelsystemen. Het aanbod aan connectoren en integraties breiden we continu verder uit om aan jouw behoeften te (blijven) voldoen. Een overzicht van alle beschikbare connectoren vind je <a href="https://www.tools4ever.nl/connectoren/">hier</a> op onze website. 
